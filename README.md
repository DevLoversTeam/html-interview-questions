# HTML

## Найпопулярніші запитання та відповіді на співбесіді з HTML

<details>
<summary><span style="color:orange"><span style="font-family:'Courier New';">1. Що таке HTML?</span></span></summary>

HTML (HyperText Markup Language) — це мова розмітки, яка використовується для створення структури веб-сторінок. Вона визначає елементи, такі як заголовки, параграфи, списки, посилання, зображення, таблиці тощо.

</details>
<details>
<summary>2. Що таке !DOCTYPE в HTML?</summary>

- Doctype — це декларація, яка вказує тип документа та допомагає браузеру правильно інтерпретувати вміст сторінки. Вона розташовується на початку HTML-документа.

Наприклад, для HTML5 вона виглядає так:

```HTML
<!DOCTYPE html>
```

Це декларація для HTML5. Вона не є тегом і не впливає на вміст сторінки, але потрібна для коректної обробки коду браузерами.

</details>
<details>
<summary>3. Яка поточна версія HTML?</summary>

- Поточна версія HTML — це HTML5. Вона підтримує мультимедіа, покращує семантичну розмітку та забезпечує кращу обробку форм і адаптивний дизайн.
</details>
<details>
<summary>4. Що таке HTML теги?</summary>

- Тег — це окрема частина розмітки, яка починається з символу `<` і закінчується символом `>`. Наприклад, `<h1></h1>`.
</details>
<details>
<summary>5. Що таке HTML елементи?</summary>

- Елемент — це повна структура, яка включає початковий тег, вміст (контент) і кінцевий тег. Наприклад, `<p>This is the content.</p>`.
</details>
<details>
<summary>6. Що таке семантичний HTML?</summary>

- Семантичний HTML використовує спеціальні елементи, які описують структуру та зміст сторінки. Це допомагає скрінрідерам і пошуковим роботам краще розуміти вміст, що підвищує доступність і SEO.
</details>
<details>
<summary>7. Які типи списків є в HTML?</summary>

- В HTML існують три основні типи списків:

  - Нумерований список (Ordered list `<ol>`): Список, елементи якого пронумеровані.

  - Маркірований список (Unordered list `<ul>`): Список, елементи якого позначені маркерами.

  - Описовий список (Definition list `<dl>`): Cписок відображається у вигляді тексту, де терміни (`<dt>`) виділяються окремо, а їхні описи (`<dd>`) розташовані під ними із відступом.
  </details>
  <details>
  <summary>8. Яке призначення атрибута alt в HTML?</summary>

- Атрибут `alt` використовується для надання текстового опису зображення для користувачів, які не можуть його побачити, наприклад, для скрінрідерів.
</details>
<details>
<summary>9. У чому різниця між елементами &lt;div&gt; і &lt;span&gt;?</summary>

- `<div>` — блочний (block-level) елемент, використовується для групування та структурування інших елементів HTML. Він займає всю доступну ширину і починається з нової лінії.
- `<span>` — рядковий (inline) елемент, використовується для стилізації або виділення частини тексту чи іншого вмісту, не змінюючи структуру документа.
</details>
<details>
<summary>10. Що таке порожні елементи в HTML?</summary>

- Порожні елементи (або самозакриваючі) — це елементи HTML, які не мають вмісту і не потребують закриваючого тегу.
- Приклади порожніх елементів:
  - `<img/>` — для відображення зображень.
  - `<br/>` — для переведення на новий рядок.
  - `<input/>` — для елементів форм.
  </details>
