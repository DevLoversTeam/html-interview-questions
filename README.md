# HTML

## Найпопулярніші запитання та відповіді на співбесіді з HTML

1. ### Що таке HTML?

- HTML — це мова розмітки для створення та відображення веб-сторінок, яка розшифровується як Hypertext Markup Language.

2. ### Що таке !DOCTYPE в HTML?

- Doctype — це декларація, яка вказує тип документа та допомагає браузеру правильно інтерпретувати вміст сторінки. Вона розташовується на початку HTML-документа.

Наприклад, для HTML5 вона виглядає так:

```HTML
<!DOCTYPE html>
```

3. ### Яка поточна версія HTML?

- Поточна версія HTML — це HTML5. Вона підтримує мультимедіа, покращує семантичну розмітку та забезпечує кращу обробку форм і адаптивний дизайн.

4. ### Що таке HTML теги?

- Тег — це окрема частина розмітки, яка починається з символу `<` і закінчується символом `>`. Наприклад, `<h1></h1>`.

5. ### Що таке HTML елементи?

- Елемент — це повна структура, яка включає початковий тег, вміст (контент) і кінцевий тег. Наприклад, `<p>This is the content.</p>`.

6. ### Що таке семантичний HTML?

- Семантичний HTML використовує спеціальні елементи, які описують структуру та зміст сторінки. Це допомагає скрінрідерам і пошуковим роботам краще розуміти вміст, що підвищує доступність і SEO.

7. ### Які типи списків є в HTML?

- В HTML існують три основні типи списків:

  - Нумерований список (Ordered list `<ol>`): Список, елементи якого пронумеровані.

  - Маркірований список (Unordered list `<ul>`): Список, елементи якого позначені маркерами.

  - Описовий список (Definition list `<dl>`): Cписок відображається у вигляді тексту, де терміни (`<dt>`) виділяються окремо, а їхні описи (`<dd>`) розташовані під ними із відступом.

8. ### Яке призначення атрибута alt в HTML?

- Атрибут `alt` використовується для надання текстового опису зображення для користувачів, які не можуть його побачити, наприклад, для скрінрідерів.

9. ### У чому різниця між елементами `<div>` і `<span>`?

- `<div>` — блочний (block-level) елемент, використовується для групування та структурування інших елементів HTML. Він займає всю доступну ширину і починається з нової лінії.
- `<span>` — рядковий (inline) елемент, використовується для стилізації або виділення частини тексту чи іншого вмісту, не змінюючи структуру документа.

10. ### Що таке порожні елементи в HTML?

- Порожні елементи (або самозакриваючі) — це елементи HTML, які не мають вмісту і не потребують закриваючого тегу.
- Приклади порожніх елементів:
  - `<img/>` — для відображення зображень.
  - `<br/>` — для переведення на новий рядок.
  - `<input/>` — для елементів форм.
